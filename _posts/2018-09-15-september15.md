---
layout: post
title: "September 15, 2017"
categories: feeling
author: "Zaw Zaw"
featured-image: /assets/images/featured-images/img_september_15_2017.jpg
permalink: blog/feeling/september15
---

ဒီစာက ကျွန်တော့်ဘဝရဲ့ အမှတ်တရနဲ့ အမှတ်မထင်သိခဲ့ ခင်မင်ခဲ့တဲ့သူတယောက်အကြောင်းကို သတိရသောအားဖြင့် ဒီနေ့ September 15 မှာ ပြန်ရေးတာ ဖြစ်ပါတယ်။ ကျွန်တော့်ဘဝရဲ့အစောပိုင်း နေ့ရက်တွေဟာ P.T.U (IT) ပြည်နည်းပညာတက္ကသိုလ် ကျောင်းကြီးမှာ 2012–2016 လောက်ထိ ပညာကို ဘာတခုမှ သေချာမလေ့လာပဲ ယောင်ချာချာနဲ့ ကုန်ဆုံးခဲ့တယ်။ ဒီလိုနဲ့ B-tech က‌နေ B.E ကူးမယ်နှစ်အရောက် လူလည်း စာထဲ စိတ်မပါတော့ပဲ Exam မှာ Fail ပြီး ကျောင်းလည်း ဆက်မတတ်ချင်တာနဲ့ပဲ ရန်ကုန်ရောက်လာတယ်။ ကိုယ်လေ့လာချင်တဲ့ လုပ်ချင်နေတဲ့ Android အကြောင်းတွေ လေ့လာသင်ယူရင်း ဘဝကို ဖြတ်သန်းလာခဲ့တယ်။ ကျောင်းမှာကတည်းက သူငယ်ချင်းဆိုတာ အများကြီး မရှိတဲ့အတွက် ကျောင်းကထွက်လာတဲ့နောက် ပိုဆိုးလာတယ် အပေါင်းအသင်းဆိုတာလည်း ရန်ကုန်မှာအများကြီးမရှိ တယောက်တည်းနေရချိန်များပြီး ကိုယ်စိတ်ဝင်စားတဲ့အလုပ်တွေနဲ့ Computer တလုံး ရှေ့မှာပဲ နေ့ ည အချိန်တွေကုန်ဆုံးနေတာ များပါတယ်။ တခါတလေမှာ အတွေးတော့ဝင်မိပါတယ် သူငယ်ချင်းတွေ အများကြီးရှိတဲ့ ဘဝမျိုးကို တခါလောက်နေဖူးချင်ပါတယ်။

ဒီလိုနဲ့ 2017 September 15 ရက်နေ့ကစပြီး ကျွန်တော့်ဘဝထဲကို စကားပြောဖော်လူတယောက်တော့ စရောက်လာခဲ့တယ်။ အဲဒီ September 15 ရက်နေ့ ညမှာ ကျွန်တော်က ဟာသ သဘောမျိုး အခုပြထားတဲ့ပုံနဲ့အတူ Facebook မှာ Post တခု တင်လိုက်မိတယ်။ Post အကြောင်းအရာကတော့ ကျွန်တော်က GitHub repository တခုမှာ Google Nexus 6 အတွက် Kernel Code တွေ Push နေတဲ့အကြောင်း မှောင်မှောင်မည်းမည်းထဲမှာ တယောက်တည်း ဘာတွေလုပ်နေမှန်း မသိဘူးဆိုတဲ့ အကြောင်းကို သူငယ်ချင်းတွေကို ဟာသပုံစံမျိုး ရေးလိုက်တာပါ။ အဲဒီမှာ ကျွန်တော်နဲ့လည်း တခါမှ စကားမပြောဖူးတဲ့ မသိတဲ့သူတယောက်က Comment လာပေးရာကနေ ဖြစ်ချင်တော့ နောက်တနေ့ မြို့ပတ်ရထားမှာပေါ်မှာ တွေ့မိရာကနေ Facebook မှာ သွားစကားတွေပြောမိရင်း ခင်မင်ခွင့်ရခဲ့တယ်။

ဘာတွေပဲဖြစ်ဖြစ် ကျွန်တော် သူ့ကို ကျေးဇူးအရမ်းတင်ခဲ့တယ်။ ဘာဖြစ်လို့လဲဆိုတော့ ကျွန်တော့်လိုလူမျိုးအတွက် သူငယ်ချင်းဆိုတာလည်း လက်ချိုးရေလိုရပါတယ် စိတ်တွေလေနေချိန်မှာ ကိုယ်ပြောချင်တဲ့စကားတွေ နားထောင်ပေမယ့် သူငယ်ချင်းဆိုတာ ဘယ်လောက်မှ မရှိပါဘူး။ အဲဒီလိုဖြစ်နေချိန်မှာ ကျွန်တော်ရဲ့စကားတွေကို နားထောင်ပေးမယ်လူဟာ သူတယောက်ပဲရှိတယ်။ ဒီနှစ်တည်းမှာ လူက ကျန်းမာရေးအရမ်းဆိုးလာတော့ မကောင်းတော့ အဲဒီကျန်းမာရေးနဲ့ ဘဝရဲ့ အကြောင်းတွေပဲ ဘာတွေလုပ်သင့်လဲ ဆိုတာတွေကို အများဆုံးသွားပြော တိုင်ပင်ဖြစ်ပါတယ်။

ဒါပေမယ့် အခုကျတော့ ကျွန်တော့်အတွက် ဝမ်းနည်းစရာတွေ ဖြစ်သွားခဲ့တယ်။ အခုလ September အစပိုင်းမှာ ဘာအကြောင်းကြောင့်မှန်းမသိပါဘူး ကျွန်တော်ဟာ Facebook မှာ‌တောင် သူ့ရဲ့ သူငယ်ချင်းဆိုတဲ့ အဆင့်လေးတောင် ရှိခွင့်မရတော့တဲ့ဘဝကို ရောက်သွားခဲ့ပြီ။ ကျွန်တော့်မှာဖြစ်နေတဲ့ သံယောဇဉ်တွေ ဖြတ်ဖု့ိ ကြိုးစားတာလား ကျွန်တော့်ရဲ့စိတ်ကို တမင်တကာစမ်းနေလား ဘာကြောင့်လဲဆိုတာ ကျွန်တော်သိချင်မိပါတယ်။ ကျွန်တော်လည်း ဘာအမှားမှ မလုပ်မိပဲ ဘာလု့ိများ အခုလိုလုပ်ရတာလဲဆိုတဲ့ စိတ်နဲ့ အရမ်းဝမ်းနည်းမိပါတယ်။ အခုဆို ကိုယ်ခန္ဓာမကျန်းမာတဲ့အပြင် စိတ်ဝေဒနာတွေပါ ရနေလု့ိ ညဘက်တွေ ညလုံးပေါက် လုံးဝအိပ်ရတဲ့ ရက်တွေညတွေ များနေပါပြီ သူကိုယ်ချင်းစာပေးနိုင်ရင် သိပ်ကောင်းမှာပဲ။ ဒီ Blog post က သူ့အတွက် ဦးတည်ပြီး ရေးတာဖြစ်ပြီး အရင်လို ပျော်စရာကောင်းတဲ့ဘဝမျိုး ပြန်လိုချင်မိပါတယ် မျှော်လင့်မိပါတယ်။ ဘာတွေပဲဖြစ်ဖြစ် ကျွန်တော်စိတ်ညစ်တဲ့အခါတိုင်း ကျွန်တော်ပြောသမျှစကားတွေကို နားထောင်ပေးခဲ့လု့ိ ကျေးဇူးအများကြီးတင်ပါတယ်။
